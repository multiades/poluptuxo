<!DOCTYPE html>
<html lang="el">
  <head>
    <meta charset="utf-8">
    <meta name="viewport" content="width=device-width,initial-scale=1.0"> 
    <title>Πολύπτυχο | Φροντιστήριο μέσης εκπαίδευσης</title>
    <link rel="stylesheet" href="./assets/styles/agel.css">
  </head>

  <body>
    <main>
      <h2>Σύντομη περιγραφή</h2>

      <p>
Ευχόμαστε από βάθος ψυχής καλό ξεκίνημα στο νέο βήμα κάθε παιδιού καθώς περνά από τη Γυμνασιακή στη Λυκειακή ζωή. Στο δρόμο που έχει διανύσει μπροστά του θα ανακαλύψει πολλά όμορφα πράγματα τόσο σε εκπαιδευτικό όσο και σε προσωπικό και κοινωνικό επίπεδο. 
      </p>

      <p>Τα χρόνια σπουδών του στο Λύκειο αποτελούν και την τελευταία περίοδο προς την ενηλικίωση του καταλήγοντας στις Πανελλήνιες εξετάσεις οι οποίες και αποτελούν την πρώτη πολύ μεγάλη μάχη που θα κληθεί να δώσει και θα χαρακτηρίσουν εν πολλοίς το μονοπάτι που θα διανύσει στη μετά το σχολείο ζωή του. </p>
      
      <h2>Αναλυτική περιγραφή</h2>

      <ul id="toc">
        <li><a href="#start">Καλό ξεκίνημα</a></li>
        <li><a href="#ageTrans">Η ηλικιακή μετάβαση από το γυμνάσιο στο λύκειο</a></li>
        <li><a href="#schoolTrans">Η σχολική μετάβαση από το Γυμνάσιο στο Λύκειο</a></li>
        <li><a href="#material">Η ολοκληρωμένη αντιμετώπιση της διδακτέας ύλης</a></li>
        <li><a href="#result">Το αποτέλεσμα μιας ολοκληρωμένης προσπάθειας</a></li>
        <li><a href="#preparation">Η κατάλληλη προετοιμασία</a></li>
      </ul>

      <h3 id="start">Καλό ξεκίνημα</h3>
      <p>Ευχόμαστε από βάθος ψυχής καλό ξεκίνημα στο νέο βήμα κάθε παιδιού καθώς περνά από τη Γυμνασιακή στη Λυκειακή ζωή. Στο δρόμο που έχει διανύσει μπροστά του θα ανακαλύψει πολλά όμορφα πράγματα τόσο σε εκπαιδευτικό όσο και σε προσωπικό και κοινωνικό επίπεδο. </p>
      <p>Τα χρόνια σπουδών του στο Λύκειο αποτελούν και την τελευταία περίοδο προς την ενηλικίωση του καταλήγοντας στις Πανελλήνιες εξετάσεις οι οποίες και αποτελούν την πρώτη πολύ μεγάλη μάχη που θα κληθεί να δώσει και θα χαρακτηρίσουν εν πολλοίς το μονοπάτι που θα διανύσει στη μετά το σχολείο ζωή του. </p>
      <p>Προτού βέβαια ο μαθητής φτάσει στις Πανελλήνιες εξετάσεις πρέπει να περάσει από την Α’ και τη Β’ Λυκείου, που έχουν τη δική τους κρισιμότητα και προκλήσεις.  Και για τις δύο αυτές τάξεις πρέπει να γίνουν όλα τα απαραίτητα βήματα σε όλα τα επίπεδα της ζωής του παιδιού και συνεπώς χρειάζεται ένας ολοκληρωμένος σχεδιασμός ώστε να τις ολοκληρώσει με επιτυχία τους στόχους του τόσο σε σχολικό όσο και σε προσωπικό επίπεδο.  </p>
      <p>Σε ότι αφορά τη φοίτηση του παιδιού στην Α’ Λυκείου πρέπει εξαρχής να ξεκαθαριστεί ότι πρόκειται για μια πολύ κρίσιμη σχολική περίοδο.  Από τη μία είναι η τάξη ένταξης σε ένα νέο σχολικό περιβάλλον κι από την άλλη το παιδί καλείται να αντιμετωπίσει νέες προκλήσεις, πιο σύνθετες που αφορούν τις πιο υψηλές απαιτήσεις στα επιστημονικά αντικείμενα που θα διδαχθεί στη χρονιά αυτή σε σύγκριση με τα Γυμνασιακά χρόνια.  </p>
      <p>Βάσει των παραπάνω, δεν πρέπει να παραγνωρίζει κανείς πως οι δυσκολίες που συναντά ο μαθητής είναι πραγματικές, μπορεί να μην είναι του επιπέδου των Πανελληνίων, αλλά είναι αυτές που ορίζονται από την ηλικία του και που αν τις ανταπεξέλθει με επιτυχία θα χαράξουν έναν ασφαλή δρόμο και προς τις Πανελλήνιες εξετάσεις. </p>
      <p>Κατά συνέπεια ο καθηγητής, που αναλαμβάνει την εκπαίδευση του μαθητή, πρέπει με ολοκληρωμένο τρόπο να σχεδιάσει και να οργανώσει την εκπαιδευτική πορεία του μαθητή του. Ο δάσκαλος καλείται να αντιμετωπίσει τους προβληματισμούς και της δυσκολίες που προκύπτουν από τη διδακτέα ύλη της Α’ Λυκείου αλλά ταυτόχρονα να λαμβάνει διαρκώς υπόψη του την κατάλληλη προετοιμασία για τον τελικό στόχο, την εισαγωγή του παιδιού στο Πανεπιστήμιο. Για το λόγω αυτό έχει μεγάλη σημασία η εμπειρία, η επιμονή και η διάθεση του εκπαιδευτικού να σταθεί αρωγός στην προσπάθεια του μαθητή του.</p>

      <h3 id="ageTrans">Η ηλικιακή μετάβαση από το γυμνάσιο στο λύκειο</h3>
      <p>Καθώς το παιδί αποφοιτά από το Γυμνάσιο και περνά στο Λύκειο πραγματοποιείται μια  πραγματικά ουσιώδης αλλαγή στη ζωή του και δεν πρόκειται μόνο για μια τυπική μετονομασία της βαθμίδας εκπαίδευσης που παρακολουθεί.  Το παιδί ξεκινά να οικοδομεί  την προσωπικότητα του σε ένα πιο υψηλό επίπεδο, αλλάζουν ποιοτικά τα ερωτήματα που θέτει στον εαυτό του και στους γύρω του, αλλάζουν τα αντικείμενα που το προβληματίζουν και το απασχολούν.</p>  
      <p>Βρίσκεται πλέον στην ηλικία που οι προσλαμβάνουσες που έχει θα παίξουν καθοριστικό ρόλο στην ανάπτυξη της ψυχολογίας του, της κουλτούρας του, στις καλλιτεχνικές – αισθητικές – αθλητικές – επιστημονικές του αναζητήσεις, συνολικά της πνευματικής του καλλιέργειας. </p> 
      <p>Οι δεσμοί που καλλιεργεί με τον κοινωνικό του περίγυρο παίρνουν πιο βαθύ και μόνιμο χαρακτήρα. Για το λόγο αυτό έχει μεγάλη σημασία η βάση και το επίπεδο πάνω στα οποία αναπτύσσονται οι σχέσεις του μιας κι είναι πιθανό να το συνοδεύουν για μεγάλο μέρος της ζωής του.</p>
      <p>Το παιδί πλέον αναζητά πιο σύνθετες απαντήσεις στα ερωτήματα που θέτει αφού ενδιαφέρεται να γνωρίσει τη φύση και την κοινωνία σε μεγαλύτερο βάθος καθώς, είτε το αντιλαμβάνεται είτε όχι, στην πραγματικότητα αναζητά τη γνώση που θα επιφέρει σταδιακά την ανεξαρτητοποίηση του και την πιο ενεργώ ένταξη του στην κοινωνία. Έχει πλέον την απαίτηση να παίρνει μέρος στις αποφάσεις που επηρεάζουν τη ζωή και το μέλλον του.</p>
      <p>Το παιδί βέβαια δεν παύει να είναι παιδί και να χρειάζεται την ολόπλευρη, διαπαιδαγωγητικά ορθή κι επιστημονική ολοκληρωμένη καθοδήγηση σε κάθε του βήμα. Πρέπει  να μπορεί να αισθάνεται πως κάνει τα νέα του βήματα μέσα σε ένα κλίμα ασφάλειας και κατανόησης. Να νιώθει πως οι άνθρωποι που το περιβάλλουν μπορούν πράγματι να δώσουν απαντήσεις στους προβληματισμούς του και να στηρίξουν τα βήματα του.</p>

      <h3 id="schoolTrans">Η σχολική μετάβαση από το Γυμνάσιο στο Λύκειο</h3>
      <p>Ένα από τα πιο σημαντικά βήματα που έχει να κάνει το παιδί αφορά την ιδιότητα του ως μαθητής και συνεπώς την όσο πιο ομαλή μετάβαση από τη βαθμίδα του Γυμνασίου σε αυτή του Λυκείου. Στη νέα βαθμίδα που εντάσσεται θα γνωρίσει σε μεγαλύτερο βάθος τα επιστημονικά αντικείμενα που θα διδαχθεί. Αυτή η διαδικασία κάνει το μάθημα πολύ πιο ενδιαφέρον, η ύλη των μαθημάτων γίνεται πολύ πιο πλούσια και λεπτομερής με αποτέλεσμα να αρχίζει αναδεικνύεται η ομορφιά των επιστημών πιο ευδιάκριτα στα μάτια του παιδιού.</p>
      <p>Ταυτόχρονα βέβαια ξεκινάει και ένας πιο απαιτητικός τρόπος αντιμετώπισης της ύλης από το μαθητή. Παρά το γεγονός πως το μεγαλύτερο μέρος της ύλης σχεδόν όλων των μαθημάτων το έχει ήδη διδαχθεί στις τάξεις του Γυμνασίου, η προσέγγιση κάθε επιστημονικού αντικειμένου γίνεται πιο λεπτομερής και σε μεγαλύτερο βάθος. Πλέον απαιτείται σε υψηλότερο επίπεδο η κατανόηση των γενικών νόμων κάθε επιστήμης αλλά και των ειδικών νόμων που διέπουν τα διάφορα ξεχωριστά φαινόμενα. </p>
      <p>Η πιο λεπτομερής αυτή αντιμετώπιση της ύλης αυξάνει σημαντικά το  επίπεδο  δυσκολίας και αφομοίωσης. Ο μαθητής πρέπει πλέον να καταβάλει μεγαλύτερη προσπάθεια και να διαθέσει περισσότερο χρόνο για τη μελέτη των μαθημάτων του. Ιδιαίτερη επιπλέον αξία έχει να μπορέσει να εξοικειωθεί με τους μηχανισμούς προσέγγισης κάθε φαινομένου και την ανάπτυξη κατάλληλων μεθόδων χρήσης των μηχανισμών αυτών. Να οδηγηθεί δηλαδή από την καλή γνώση της θεωρίας στην επίλυση διαφορετικών ειδών ασκήσεων και προβλημάτων, γεγονός που θα οδηγήσει και στη βαθύτερη κατανόηση.</p>

      <h3 id="material">Η ολοκληρωμένη αντιμετώπιση της διδακτέας ύλης</h3>
      <p>Η διδακτέα ύλη της Α’ Λυκείου αποτελεί προαπαιτούμενη γνώση και  βάση πάνω στην οποία θα αναπτυχθούν τα μαθήματα στις δύο επόμενες τάξεις του Λυκείου. Πρέπει, επίσης, να τονιστεί πως είτε με άμεσο είτε με έμμεσο τρόπο αποτελεί εξεταστέα ύλη για τις Πανελλήνιες εξετάσεις. </p>
      <p>Μια βασική παράμετρος που πρέπει να λάβει υπόψη του ο μαθητής είναι πως υπό μια έννοια όλα τα μαθήματα διδάσκονται πάλι από την αρχή, με πιο απαιτητικό τρόπο αλλά από την αρχή. Αυτό δίνει το περιθώριο για ένα φρέσκο ξεκίνημα για το μαθητή που έχει αντιμετωπίσει δυσκολίες μέχρι τώρα  αλλά και βαθύτερη κατανόηση των όσων έχει ήδη συναντήσει ο μαθητής που έρχεται καλά προετοιμασμένος από το Γυμνάσιο. </p>


      <h3 id="result">Το αποτέλεσμα μιας ολοκληρωμένης προσπάθειας</h3>
      <p>Αν ο μαθητής προσαρμοστεί στις απαιτήσεις της Α’ Λυκείου και καταβάλει την απαιτούμενη προσπάθεια μπορεί βρεθεί με μεγάλο πλεονέκτημα τόσο στη Β’ Λυκείου όσο και στην προετοιμασία του για τις Πανελλήνιες εξετάσεις καθώς:
        <ul>
          <li>θα έχει εξοικειωθεί με το νέο τρόπο παρακολούθησης των μαθημάτων στην τάξη,</li>
          <li>θα μάθει να μελετά σε μεγαλύτερο βάθος εγκαταλείποντας την τυποποίηση δίνοντας μεγαλύτερη σημασία στην κατανόηση με αποτέλεσμα να αποκτήσει έναν πιο διεισδυτικό τρόπο σκέψης,</li>
          <li>θα αποκτήσει ευχέρεια πάνω σε κάθε επιστημονικό αντικείμενο που θα τον συνοδεύει μέχρι και την εισαγωγή του στο Πανεπιστήμιο,</li>
          <li>στις επόμενες τάξεις του Λυκείου θα βρεθεί αντιμέτωπος μόνο με τις δυσκολίες της νέας ύλης κι όχι αδυναμίες που προέρχονται από τις προηγούμενες τάξεις.</li>
        </ul>
      </p>

      <h3 id="preparation">Η κατάλληλη προετοιμασία</h3>
      <p>Για να μπορέσουν να πραγματωθούν όλα τα παραπάνω χρειάζεται πολύ καλή οργάνωση που να μπορεί να λάβει υπόψη της τόσο την κρισιμότητα του να ολοκληρωθεί η Α’ Λυκείου με τον πιο άρτιο τρόπο όσο και το γεγονός πως έχουμε να διαχειριστούμε παιδιά στην πιο έντονη φάση της εφηβείας τους με τις ιδιαίτερες ανάγκες και απαιτήσεις που προκύπτουν από αυτή. Συνεπώς, η καθοδήγηση του μαθητή από την πλευρά του δασκάλου πρέπει να γίνεται με τον πλέον κατάλληλο επιστημονικό και παιδαγωγικό τρόπο. Βασικά στοιχεία που πρέπει να ληφθούν υπόψη ώστε να βοηθηθεί και να προσανατολιστεί ο μαθητής είναι:
        <ul> 
          <li>Ο δάσκαλος να μπορεί να μιλάει στη γλώσσα του παιδιού, να μπορεί να αναγνωρίσει το επίπεδο εξοικείωσης του παιδιού με το μάθημα και πατώντας πάνω στα όσα ο μαθητής γνωρίζει  να οικοδομήσει νέα γνώση.</li>
          <li>Η σχέση του καθηγητή με το μαθητή  του πρέπει να είναι μια σχέση που το παιδί να νιώθει ασφάλεια ώστε να μπορεί να εκφράσει τους προβληματισμούς του και να αναζητήσει τη βοήθεια που χρειάζεται. </li>
          <li>Ο δάσκαλος πρέπει να μπορεί να αποτελεί πρότυπο και σημείο αναφοράς για το παιδί μιας και στην ηλικία αυτή συνήθως ταυτίζεται το επιστημονικό αντικείμενο με τον εκπαιδευτικό κι αυτό παίζει  καθοριστικό ρόλο στο αν ο μαθητής θα αγαπήσει το μάθημα που διδάσκεται.</li>
          <li>Το κάθε μάθημα πρέπει να είναι πολύ καλά οργανωμένο από την πλευρά του δασκάλου ώστε να υπάρχει μια στρωτή ροή που θα επιφέρει βήμα το βήμα τη σε βάθος κατανόηση του επιστημονικού αντικειμένου.</li>
          <li>Πρέπει οπωσδήποτε να σεβαστούμε το χρόνο αντίδρασης του μαθητή, γεγονός που οδηγεί σε αυξημένες ώρες διδασκαλίας, ώστε με σαφήνεια και πληρότητα να διδαχθούν όλες οι έννοιες χωρίς να εκβιάζουμε την αντιληπτική ικανότητα του μαθητή.</li>
          <li>Ο μαθητής πρέπει να δαπανά τον απαιτούμενο  χρόνο μελέτης  αξιοποιώντας τον ποιοτικά και αποφεύγοντας έναν τυπικό και βραχυπρόθεσμο τρόπο  διαβάσματος. Αν αυτό δεν επιτευχθεί ενδέχεται από πολύ νωρίς να παρουσιαστούν σημάδια απογοήτευση και παραίτησης.</li>
          <li>Αυτός ο νέος τρόπος μελέτης συναρτάται από δύο βασικούς παράγοντες. Πρώτον, από τον καλά δομημένο τρόπο προσέγγισης της διδαχθείσας ύλης από την πλευρά του διδάσκοντα και δεύτερον από την προσπάθεια του μαθητή, ακολουθώντας το νήμα της σκέψης όπως αναπτύχθηκε στο μάθημα, να επιδείξει πνεύμα πρωτοβουλίας, να μην παραιτηθεί μπροστά στη πολυπλοκότητα ορισμένων ασκήσεων και με ανήσυχο πνεύμα να αναζητά τα ιδιαίτερα χαρακτηριστικά που αναδεικνύονται από κάθε φαινόμενο που εξετάζει.</li>
          <li>Ένα καλά οργανωμένο σύστημα αξιολόγησης της προόδου και εξέλιξης του μαθητή. Οι εργασίες που ανατίθενται στα παιδιά, τα διαγωνίσματα που γράφουν κατά τη διάρκεια της σχολικής χρονιάς πρέπει να αντιμετωπίζονται με έναν τελείως διαφορετικό χαρακτήρα. Δε έχει αξία η επικέντρωση μόνο στο βαθμολογικό μέρος, το οποίο προφανώς αναδεικνύει το επίπεδο κατανόησης κι αφομοίωσης, αλλά από μόνο του δε δείχνει με σαφήνεια τις συγκεκριμένες δυσκολίες του μαθητή. Για το λόγω αυτό πρέπει να επικεντρωθούμε στις αδυναμίες που προκύπτουν από κάθε εξέταση και μετά την αναγνώριση τους να αντιμετωπιστούν μέσω ενός ολοκληρωμένου και προσωποποιημένου  σχεδίου υπό την καθοδήγηση κι επίβλεψη του καθηγητή.</li>
          <li>Για τους μαθητές που προχωρούν με σίγουρα βήματα και αριστεύουν πρέπει να δίνεται η δυνατότητα ακόμη μεγαλύτερης εμβάθυνσης πάνω στη διδακτέα ύλη. Συνεπώς πρέπει να υπάρχει ένα σύστημα εμβάθυνσης με επιπλέον απαιτητικότερες εργασίες και διαγωνίσματα υψηλότερου επιπέδου.</li>
          <li>Ο μαθητής πρέπει να οργανώσει το πρόγραμμα μελέτης του μαζί με τους καθηγητές του ώστε να μπορεί να ανταποκριθεί στις μαθητικές του υποχρεώσεις αλλά και να μπορεί να καλύψει τις εξωσχολικές του δραστηριότητες και την ανάπτυξη των κοινωνικών του  επαφών. Ιδιαίτερα χρήσιμη λοιπόν είναι κατάρτιση ενός προσωπικού πλάνου μελέτης.</li>
        </ul>
      </p>

    </main>
  </body>
</html>
